m Nummos HommA XXIII. 281

¹⁶ observationes, qualis debeat esse Christiano sabbati ob-
« servatio, videamus. Die sabbati nihi! ex omnibus mundi
, actibus oportet operari. Si ergo desinas ab omnibus
’ saecularibus operibus, et nihil mundanum geras», sed spi-
3' ritualibus operibus vaces, ad ecclesiam convenias, lectio-

ζ nibus divinis et tractatibus aurem praebeas, et de coele-

, stibus cogites, dc futura spe sollicitudinem geras, venturum

 

,ι judicium prae oculis habeas, non respicias ad praesentia
et visibilia, sed ad invisibilia et futura, haec est obser-
vatio sabbati Christiani. Sed haec et Judaei observare
deberent. Denique etiam apud ipsos si faber, si structor,
et si quis hujusmodi opificum fuerit, otiatur in die sab-
bati. Lector autem legis divinae, vel doctor non desinit
ab opere suo, et tamen sabbatum non contaminat: sic
enim et Dominus meus dicit ad eos: „aut¹) non legi-
stis, quia et sacerdotes in templo sabbatum violant, ct
sine crimine sunt?“ Qui ergo cessat ab operibus saeculi,
et spiritualibus vacat, iste est, qui sacrificium sabbati, et
diem festum agit sabbatorum. Neque onera portat in
via. Onus enim est omne peccatum, quemadmodum
dicit ct propheta: „sicut²) onus grave gravatae sunt super
me.“ Neque ignem accendit: illum scilicet ignem, de quo
dicitur: „ite-²³) in lumine ignis vestri, ct in flamma, quam
accendistis.“ In sabbato unusquisque sedet loc04) suo,
et non procedit ex eo. Quis ergo est locus spiritualis
animae? Justitia est locus ejus, et veritas, sapientia,
sanctificatio, et omnia quae Christus est, locus animae est.
Ex quo loco eam non oportet exire, ut vera sabbata

custodiat, et diem festum in sacrificiis exigat sabbatorum:

 

¹) Csr. cv. Joann. Vll, 22. — Sensum spectes horum
verborum, non verba ipsa. R.

²) Psalm. XXXVIII, 5.
³) Jesai. L, 11.
⁴) Edd, Merlini: in loco suo.

