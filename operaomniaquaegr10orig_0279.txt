m Nummos Humum XX, 257

ecclesiae culpantur. Si enim mercedem sperat angelus,
verbi gratian, qu‘i me consignatum accepit a Deo, pro iis,
quae bene gessi, certum est, quia et culpari sperabit pro
iis, quae a me non bene gesta sunt. Et ideo ostentari
dicuntur contra solem, procul dubio ut appareat, utrum
pro mea inobedientia, an per illius negligentiam peccata
commissa sint, per quae Beelphegor, sive cuilibet alii
idolo pro qualitate scilicet peccandi consecrat-cr. ¹)
Quod si princeps meus, — angelum dico, qui mihi est
consignatus —, non defuit, sed commonuit de bonis, et
locutus est in corde meo, in eo duntaxat, in quo me
conscientia revocabat a peccato, sed ego contemtis ejus
monitis, et spreto conscientiae retinaculo praeceps in
peccata prorui, duplicabitur mihi poena, vel pro contemtu
monitoris, vel pro facinore commissi. Nec mireris sane,
si angelos dicimus venire cum hominibus ad judicium,
cum Scriptura dicat, quia „ipse ²) Dominus ad judicium
veniet cum senioribus populi, et cum principibus ejus.“
ostentantur ergo principes, et si in illis culpa est, desinit
ira Dei a populo. Debet nobis et acrior esse sollicitudo
actuum nostrorum, scientibus, quod non solum nos ante
tribunal Dei pro actibus nostris stabimus, sed angeli pro
nobis ad judicium deducentur tanquam principes et 'du-
ces nostri. Propterea enim et Scriptura dicit: ‚,0bedite³)
praepositis vestris, et obtemperate iis in omnibus. Ipsi
enim pervigilant, quasi rationem pro animabus vestris
reddituri.“

5. Post haec refertur, quia, cum vidisset Finees filius
Eleazar, filii Aaron sacerdotis, Israelitem quendam in-
troisse ad mulierem Madianitidem, rapto siromaste in

manu sua ingressus sit prostibulum, et utrumque per

¹) Edd. Merlini: consecraretur.

²) Jesai. ΙΙΙ, 14. ³) Hehr. XIII, 17.
Omeems OPERA. Tom. X. 17

