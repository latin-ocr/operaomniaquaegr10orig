290 omssms m Nummos HomnA xxm.

ab onere carnis, pulsamur a concupiscentiis ejus, curisque
et sollicitudinibus terebramur. „Corpus¹) enim corru-
ptibile‚“ — ut ait ille sapientissimus, — „aggravat ani-
mam, et deprimit sensum multa cogitantem. “ Ex parte
ergo in hoc mundo sancti agunt diem festum, quia et ex
parte sciunt, et ex parte prophetant. Cum autem vene-
rint, quae perfecta sunt, destruentur ista, quae ex parte
sunt. Sicut enim perfectae scientiae cedit ista, quae ex
parte est, et perfectae prophetiae cedit ista, quae ex parte
est: ita et perfectae festivitati cedit ista, quae ex parte est
festivitas. Neque enim quod perfectum est, mundus iste
capere potest, ubi, ut diximus, necessitas corporis nunc
cibum, nunc potum, nunc somnum suggerit, nunc etiam
quantamcunque necessario vitae praesentis sollicitudinem
movet: quae omnia interrumpunt sine dubio continua-
tionem festivitatis Dei. Cum autem venerit illud, quod
dictum est de iis, qui restituuntur in sancta, — si tamen
et nos ex iis esse mereamur, qni restituendi sunt, qui
neque esurient, neque sitient, neque dormitabunt, neque i
laborabunt, sed erunt pervigiles, sicut angelorum vita
pervigil dicitur -τ cum in illum ordinem restitui mere-
bimur, tunc erit vera, et incorrupta festivitas, cujus festi-
vitatis princeps et sponsus et dominus erit ipse Jesus
Christus Salvator noster, cui est gloria, et imperium in
saecula saeculorum. Amen!

¹) Sap. Salomon. lx, 15. Ι

