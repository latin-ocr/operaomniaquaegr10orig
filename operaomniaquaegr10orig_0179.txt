 

m Nummos ΗοΜηιΛ xlv. 157

videt. Non, quod digna esset videre angelum, sicut nec
loqui digna erat, sed ut confutaretur Balaam: et ut ait
'quodam in loco Scriptura: „mutum ¹) animal humana
voce respondens, arguit prophetae dementiam.“ Ve-
rum quoniam de historia multa jam dicta sunt, aliqua
etiam de allegoria perstringamus in fine. Si videas con-
trariam potestatem impugnantem populum Dei, intelligis,
quis sit, qui sedeat super asinam. Et si consideres ho-
mines, quomodo a daemonibus praecipitantur, intelligis,²)
quae sit asina. Sic enim et in Evangelio intelliges Je-
sum mittentem discipulos suos ad asinam, quae alligata
erat, et ad pullum ejus: ut discipuli eam solvant, et ad-
ducant, ut ipse sedeat super eam. Et forte haec asina,
id est, ecclesia, prius portabatBalaam, nunc autem Chri-
stum, ex quo soluta est a discipulis, et a quibus innexa erat,
vinculis relaxata, ut filius Dei sederet super eam, et cum
ipsa ingrederetur sanctam civitatem Jerusalem coelestem,
et compleretur Scriptura, quae dicit: „laetare ³) filia Sion,
praedica filia Jerusalem: ecce, rex tuus veuit tibi mitis,
et sedens super subjugale.“ Snbjugale id est, asinam,
credentes sine dubio ex Judaeis dicit: et pullum novel-
lum eos profecto, qui suni ex gentibus credentes in Chri—
sto Jesu Domino nostro, cui est gloria et imperium in
saecula saeculorum. Amen.

HOMILIA XIV.

Item de Balaam.

1. Plura sunt, quae nobis resederunt exponentibus
lectionem de Balaam, atque asina ejus: et quoniam est

¹) ΙΙ Petr. II, 16.
²) Edd. Merlini hoc loco: intelliges.
³) Zach. IX, 9.

