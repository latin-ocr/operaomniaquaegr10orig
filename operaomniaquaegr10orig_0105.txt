m· N nmmos Humum IX. 83

qui habebat mortis imperium, id est, diabolum:“ „ut ³)
qui credit in eum, jam non moriatur, sed vivat in aeter-
num.“ Hoc fuit ergo mysterium , quod postea futurum,
jam tunc ille, qui populum vastabat, expavit. Agnosce-
bat enim figuram batilli, et ignis, et incensi: et qualis of-
ferenda esset Deo hostia ab eo, qui medius mortuorum
vivorumque constiterat, praevidebat. Et illos quidem tunc
imago praefigurata salvavit, ad nos autem salutis veritas
ipsa pervenit. Neque enim indumenta pontificis purpura
ac lana byssoque contexta erubuisset angelus ille vastator,
sed ista, quae futura erant, indumenta magni pontificis
intellexit, et iis cessit, quibus utique universa creatura in-
ferior erat. Puto autem, quod non solum primo adventu
Domini et Salvatoris nostri forma ista completa sit, sed
eadem fortassis servabitur et 2> in secundo. Veniet enim
iterum filius hominis: et cum venerit, sine dubio inveniet
quosdam quidem mortuos, quosdam autem viventes. Quod
possumus quidem et sic intelligere: quia nonnulli adhuc in
hoc vitae statu, quo nunc sumus, inveniantur, cum multi
jam praecesserint mortui. Potest autem et aliter accipi,
ut mortuos, corpora intelligamus: viventes autem, animas.
Quidam tamen ex iis, qui ante nos interpretati sunt lo-
cum hune, memini quod mortuos dixerunt eos, qui ni-
mietate scelerum in peccatis suis mortui intelliguntur: vi-
ventes autem eos, qui in operibus vitae permanserint.
Verum tamen utrolibet modo stabit etiam in futuro ma·
gnus hie pontifex et Salvator noster medius vivorum et
mortuorum. Sed et tunc forte medius vivorum et mor-
tuorum stare dicendus est, cum statuet oves quidem a
dextris suis, hoedos autem a sinistris, et dicet iis, qui a

dextris sunt: ‚,venite³) benedicti patris mei, percipite re-

¹) Ev. Joann. Ill, 15.
²) Deest ‚,et“ in ed. Ruaei.

³) Mani.. xxv, 34.
6 ⁴

