m Nummos Honmm IX. 77

gloria non poterit resplendescere, ¹) nisi eam infidelium
reprobatio et poena commendet. Sed2) et ex iis, quae
degimus, singuli quique justorum magis ex comparatione
ceterorum clari videntur *habiti apud Deum. Denique de
Noti scriptum est,³> quod esset justus et perfectus in
generatione sua. In quo ostenditur, quod non ex inte-
gro perfectus, · sed in generatione sua perfectus fuerit, et
ad comparationem ceterorum justus pronuntiatus sit. Si-
mili modo puto etiam de Loth habendum. Quanto enim
deteriores quotidie fiebant Sodomitae, tanto ille justior
apparebat. Sed et iu hoc ipso libro, ⁴) quem habemus
in manibus, cum ingressi essent ii, qui inspexerant terram,
et decem ex iis meticulosis sermonibus desperationem po-
pulo ⁵) incussissent, duo vero reliqui, id est, Calcb et Jo-
sue,⁶) bona nuntiarent, et hortarentur populum perma-
nere in proposito, immortale iis a Domino meritum con-
tulit non tantum sua confessio, quantum formido soda-
lium. Neque enim tam magnifice in iis virtus animi cla-
ruisset, nisi reliquorum decem turpis ignaviae formido pa-
tuisset. Haec autem diximus de batillis eorum, qui conde-
mnati sunt, quae altari jubentur affigi, quod ex comparatione
inferiorum justi appareant clariores, simul ut et posteris
daretur exemplum, ne quis praesumtione superbi spiritus
non sibi a Deo datum munus pontificatus invaderet, sed
ut ini cedat, quem non ambitio humana, non favor cor-
ruptus adsciverit, nec largitio condemnanda subrogaverit,
sed meritorum conscientia„ et Dei voluntas assumserit.

2. Post haec refertur: „et ⁷) murmuraverunt, inquit,

ι) Edd. Merlini: resplendere.

2) Ed. Ruaei sola: Sed ex iis etc.

3) Gen. VI, 9. ¹²) Cfr. Num. XIV.
⁵) Ed. Ruaei sola: populi.

⁶) Edd. Merlini perperam: Joannes.

7) Num. xvi, 41. 42. 43.

