284 Ommzms

efficitur, cum abjecerst') veterem hominem, et induta
fuerit novum, qui secundum Deum creatus cst: atque
ita merito innovationis solemnitatem, quae est neome-
niae festivitas, geret. Tunc denique est, quando neque
videri, neque comprehendi humanis adspectibus potest.
Anima enim cum tota se sociaverit Domino, et splendori
lucis ejus tota concesserit, nihilque omnino terrenum co-
gitat, nihil mundanum requirit, nec hominibus placere
studet: sed totam se sapientiae, totam lumini3 totam ca-
lori sancti Spiritus mancipaverit, subtilis et spiritualis
effecta, quomodo cerni ab hominibus, aut ab humanis
potest conspectibus apprehendi? Animalis namque homo
intelligere et discernere non potest spirituaiem. Et ideo
dignissime diem festum aget, et hostiam neomeniae Do-
mino, utpote per ipsum innovatam‚²) jugulabit.

6. Quarto in loco ponitur inter festivitates Dei Pa-
schae solemnitas, in qua festivitate agnus occiditur. Sed
vide tu agnum verum, agnum Dei, agnum, qui toilit pec-
cata ³) mundi, et dicito, quia pascha nostrum immolatus
est Christus. Judaei carnali sensu comedant carnes agni,
nos autem comedamus carnem Verbi Dei. Ipse enim
dixit: „nisi ⁴²) comederitis carnes meas, non habebitis vi-
tam in vobis ipsis.“ Hoc quod modo loquimur, carnes
sunt Verbi Dei, si tamen non quasi infirmis olera, aut
quasi pueris lactis alimoniam proferamus. Si perfecta
loquimur, si robusta, si fortiora, carnes vobis Verbi Dei
apponimus comedendas. Ubi enim mysticus sermo, ubi
dogmaticus et· trinitatis fide repletus profertur ac solidus,
ubi futuri saeculi amoto velamine literae legis spiritualis

sacramenta panduntur, ubi spes animae avulsa de terris

 

¹) Ephes. IV, 22. 24.

²) Ed. Ruaei sola: innovata.
³) Edd. Merlini: peccatum.
⁴) Cfr. cv.·Joann. VJ, 53. 54.

