m Nummos Humum XXV. 303

que eorum aliquando ad semet ipsos transferentes, ali-
quando vero super ipsos relinquentes. Sed nos ¹) con—
tendere debemus, ut occuramus in virum perfectum, in
’ mensuram aetatis plenitudinis Christi: ut utamur liber-
tate votorum, et ita adhaerere Domino festinemus, ut
cum ipso unus spiritus simus, et ipse in nobis maneat,
et nos in ipso: et nihil in nobis femineum, nihil parvulae
aetatis habeatur, ne necesse sit nobis sub tutoribus et
procuratoribus derelinqui a patre: sed festinemus audire
illam a Domino et Salvatore nostro vocem, qua ²> ait:

= „ipse pater diligit vos:“ ipsi gloria in saecula saeculorum.
Amen!

HOMILIA XXV,

De ultione, quae in Madianitis facta est.

1. In superioribus fornicati sunt filii Israel cum mu—
lieribus madianitarum, et hoc fuit scandalum filiis Israel,
in quo offenderunt Deum, ct ad iracundiam provocave-
runt sanctum Israel. Nunc autem posteaquam pertulit
lsrael, quae 3) pertulit: „locutus ⁴) est, inquit, Dominus
ad Mosen, dicens: ulciscere ultionem filiorum Israel de
Madianitis, et ad ultimum apponeris ad populum tuum.“
Igitur scandala, quae occiderant Israelitis, quoniam ter-
giversatione‘Madianitarum acciderant: ipsi enim suborna-

verunt mulieres, quae eos deciperent, ut peccarent coram

 

¹) Deest „nos“ in sola ed. Ruaei.

2) Edd. Merlini: „qua ait ipse: pater diligit vos“ etc-
—- Cfr. ev. Joann. XVI, 27.

³) Cod. sancti Theodorici: „quac pro facto suo
meruit perpeti.“ R.

⁴) Num. XXXI, 1. 2.

