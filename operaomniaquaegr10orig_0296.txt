274 omcnms

nec impugnabitur terra mea ab adversariis gentibus, di-
versis scilicet concupiscentiis stimulata. oremus ergo, nt
Jesus regnet super nos, et cesset terra nostra a bellis, ces-
set ab impugnationibus carnalium desideriorum: et cum
ista cessaverint, tunc unusquisque requiescet ¹) sub vite
sua, et sub ficu sua, et sub oliva sua. Sub velamento
enim Patris, et Filii, et Spiritus sancti requiescet anima,
quae pacem in se recuperaverit carnis, ac spiritus. Ipsi
aeterno Deo gloria in 'saecula saeculorum. Amen!

HOMILIA XXIII.

De eo, quod scriptum est: ‚,munera²) mea, data mea :“
et de diversitate festivitatum.

1. si observatio sacrificiorum, et instituta legalia,
quae in typo data sunt populo lsrael, usque ad praesens
tempus stare potuissent, exclusissent sine dubio Evangelii
fidem, per quam ex adventu Domini nostri Jesu Christi
gentes convertuntur ad Deum. Erat em'm in illis, quae
tunc observabantur, magnifica quaedam, et totius reve-
rentiae plena religio, quae ex ipso etiam primo adspectu
obstupefaceret intuentes. Quis enim videns illud, quod

appellabatur sanctuarium, sive sacrarium, et intuens ³¹5.

tare, adstantes etiam sacerdotes sacrificia consummantes.
omnemque ordinem, quo cuncta illa gerebantur, adspi-
ciens. non putaret plenissimum hunc esse ritum, quo
Deus creator omnium ab humano genere eoli deberet?
Sed gratias adventui Christi, qui animas nostras avellens
ab hoc intuitu, ad considerationem coelestium, et con-

 

¹) l Regg. IV, 25. (ΙΙΙ Regg.)
²) Num. XXVIII. 2.

