m Nummos HommA VII. 57

gella quidem suscipere videntur, derogant autem Mosi, et
merito arguuntur, quia cum discant per Evangelium, quod
2Moses una cum Elia vidit gloriam Domini, legi et pro-
phetis ausi sunt derogare. Et ideo nos non detrahamus
Mosi, nec derogemus legi, sed simus non solum audito-
res legis, sed et factores, ut cum ipso Mose conglorificari
mereamur. Ego autem puto, quod et illi materiam prae-
stant ad derogandum Mosi, qui, verbi causa,'cum legitur
liber Levitici, vel lectio Numerorum, non ostendunt, quo-
modo haec, quae in aenigmate scripta sunt, intelligi per
speciem debeant, id est, qui non spiritualiter ea, quae in
lege leguntur, exponunt. Necessario enim, qui audiunt
ritum sacrificiorum, vel sabbatorum observantiam, vel ce-
terorum similium in ecclesia recitari, offenduntur, et di-
cunt: quid hoc necesse est in ecclesia legi? Quo nobis
prosunt praecepta Judaica, et spreti populi observantiae?
Haec Judaeorum sunt, et Judaei de iis viderint. Ne ergo
hujusmodi offendicula auditoribus accidant, ¹) danda opera
est ad scientiam legis, et secundum hoc, quod spiritualis
est lex, intelligenda et explananda sunt omnia quae legun-
tur, ne doctorum causa, imo desidia et negligentia, ab
imperitis et indoctis derogetur Mosi: sed convertamur ad
Dominum, ut auferat a nobis velamen literae3 ut non
nobis deformis vultus Blosis, sed gloriosus ac2) decorus
appareat, ita ut non solum non obtrectemus, sed et pro
magnitudine sensuum, laudem ei et gloriam conferamus.
„Et ³) ira furoris Domini facta est super illos, et disces-
serunt, et nubes recessit a tabernaculo; et ecce, Maria

sacta est leprosa sicut nix.“ Ira suroris Domini efficitur

¹) Cod. lecr. Ebroicensis: ‚,accidant.“ Cod. sancti
Theoderici: ‚,contingant.“ Libri editi (e. c. edd. M.):
„accedant.“ R.

²) Edd. Merlini: ct decorus.

³) Num. XII, 9. 10. Edd. M. et R. hoc loco, cfr.
pag. 55. not 2. „et discesserunt.“

