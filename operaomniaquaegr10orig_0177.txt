m NUMERos HOMIHA XIII. 155

est adhuc opera ejus ad exercitia certaminum, et victo-
rias beatorum. Sic ergo et reliquos daemones non vult
‚ante tempus a propositi sui intentione violenter abstrahere:
et ideo ex initio non iis indulsit invocari per Balaam,
ne forte invocati destruerentur ante tempus, et perime-
rentur defendente populum suum Deo. Aliud enim est,
si expetat¹) daemon a Deo aliquem ad tentandum, sicut
Joh, et cum certa distinctione potestatem ejus accipiat·
Verbi gratia, ut dicatur ei: do tihi omnia ejus in pote—
state, sed ipsum non contingas. Aut iterum: do tibi in
eum potestatem, sed animam ejus custodi. Et alind est,
si mago exigente, et adjuramentis quibusdam extorquente,
daemones sine ulla observatione desaeviant.²) In quo
utique, si iis libertas servetur arbitrii, populum Dei per-
ditum dabunt. Si vero libertas auferatur arbitrii, hoc
erat damnasse rationabilem creaturam, et ante tempus
intulisse judicium, et impedisse omnibus, qui adversum
eos in agone certantes poterant coronari. Si enim dae-
moniis auferatur libertas arbitrii, nullus ultra impugnabit
athletas-Christi: nullo autem impugnante, nee certamen
aliquod erit: et sublato certamine, nullum erit praemium,
nulla victoria. Idcirco igitur tali via utimr Deus, ut et
populus adhuc rudis, et qui nuper abstrahi coeperat a
cultu daemonum, daemonibus non tradatur, et invocante
mago responsa deferantur, et genus daemonum non nu—
detur arbitrii potestate. Et ideo praevenit Deus, et ire
Balaam, atque invocare daemones ad maledicendum pru-
hibet, si tamen a cupiditate cessasset. Sed quia persistit
in desiderio pecuniae, indulgens Deus arbitrii libertati,
rursus ire permittit. Verbum tamen suum injicit in os
ejus, prohibens maledictionem fieri per daemones, ut be-

nedictionibus locum daret, et pro maledictis proferat

 

¹) Ed. Ruaei sola: exspectat.
’ἢ Cod. Carnutensis: „deserviat.“ R.

