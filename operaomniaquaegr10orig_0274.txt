252 Omeizms

tinget nobis tot daemonibus esse consecratos, quot pec-
cata committimus, et in singulis quibusque delictis velut
mysteria illius, aut illius idoli suscipimus. Et fortasse
propter hoc dicebat Apostolus: „jam ¹) enim mysterium
iniquitatis operatur.“ Circumeunt ergo spiritus maligni,
et quaerunt, quomodo unumquemque decipiant, et per
illecebram peccati mysteriis consecrent, et neque sentien-
tem, neque intelligentem, verbi causa, per fornicationis
peccatum introducunt ad daemonium Madianitarum‚ et
consecrant Beelphegor, consecrant turpitudini. Similiter
et per alia peccata, ut diximus, aliis daemonibus homi-
nes consecrantur. Sed tu observa diligentius, quod scri-
ptum est, et sta in viis, et interroga, quae sint viae Domini
aeternae, et quae sit via hona, et incede in ea, et non
accedas ad januas domus malitiae. Sed si senseris ma-
lignum spiritum loqui in corde tuo, ut te ducat ad ali-
quod opus peccati, intellige, quia te ducere vult, ut
consecret te alicui daemoni. Ducere te vult, ut suscipias
mysteria diabolica, mysteria iniquitatis. Et hoc esse puto,
quod scribit Apostolus: „cum ²) autem gentes essetis,
idolorum forma euntes, prout ducebamini.“ A qu0, vel
a quibus ducebamini? A spiritibus nempe malignis du-
cebamini ad opera peccatorum. Haec audiens vigilans
quisque auditor dicet fortasse: quid ergo faciemus? Si
circumeunt spiritus maligni unumquemque nostrum, et
ducunt, ac pertrahunt ad peccatum: nemo autem alius
est, qui ad justitiam trahat, qui invitet et ducat acl pu-
dicitiam, ad pietatem: quomodo non videbitur ad per·
eundum quidem lata via patere, ad salutem vero nusquam
ullus aditus dari? Imo vero adverte diligentius, si potes,
et aperto cordis oculo interiora mecum considera my-
steria: et videbis, quanto major in secretis salutis nostrae

cura 'geratun quam facultas ad decipiendum praebeatur.

¹) Π Thess. ΙΙ, 7. ²) Ι Cor. XII, 2.

