m Nummos Humum IX. 79

·a sa'lsis fratribus? Quae quanto magis abundant, tanto
amplius iis, qui patienter tulerint, conferunt gloriam Dei.

3. „Et¹) locutus est Dominus ad Mosen et Aaron,
dicens: discedite de medio synagogae hujuS, et interimam
eos semel. Et ceciderunt Moses et Aaron in faciem
suam.“ In Sodomis quidem quando 2:11²) minimum de-
cem requirebantur, per quos vix, si forte reperti essent,
salvari possent ii, qui habitabant Pentapolim Sodomorum:
nunc autem etiam due, si tamen inveniantur, tales, qua-
lis Moses fuit et Aaron, sufficere possunt, ut gens Israeli-
tarum tota salvetur. Quid ergo dicemus amplius essc in
iis duobus? Quae tanta virtus, quod meritum, quo sex-
centa· millia et eo amplius liberentur ab interitu vastato-
ris? Ego arbitror, quod in Mose lex significetur, quae
docet homines scientiam et amorem Dei: in Aaron sup-
plicandi Deo, et obsecrandi eum forma consistat. Si ergo
accidat aliquando indignari nobis vel universo populo
Deum, et si jam sententia ultionis procedat a Domino,
redeat autem lex Dei in cor nostrum, commonens nos,
et docens converti ad poenitentiam, satisfacere pro deli-
ctis, supplicare pro culpis: cessabit continuo iracundia,
indignatio conquiescet, propitiabitur Dominus, quasi Mose
et Aaron intercedentibus pro nobis, et pro universo po-
pulo supplicantibus. Si vero aliquando oriatur indigna-
tio Dei, et veniat pro peccatis nostris saeva correptio:
indurentur autem corda nostra, ne convertamur ad Do-
minum, neve humiliemur in conspectu ejus, ut in con-
sessione supplicationum motus ejus et iracundiam mitige-
mus: sed e contrario dicamus: non cst cura Deo de vita
mortalium, nec pertinent haec ad Deum, reliquit nos
olim, nec ad notitiam ejus ista perveniunt: si talia cogi-

temus in cordibus nostris, et haec de ore nostro proce-

¹) Num. xvl, 44. 45.

²) Mss. „ad minimum decein.“ Libri editi (v. c.
edd. M.): „minus deeem.“ R.

