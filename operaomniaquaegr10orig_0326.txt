304 Omenms

Domino: illi quidem pro peccato suo pertulerunt vin-
dictam, mediocrius tamen ct parcius: hi vero, qui iis ,
suerunt causa peccandi, multo vehementiori subjacent ‘
ultioni. Unde edocemur, quia longe sit gravius aliis
causam praebere peccati, quam ipsum unumquemque
peccare: sicut et Dominus designat, cum dicit, quia
„melius ¹) suerat homini illi non nasci,“ aut „molam 2)
asinariam alligari circa collum ejus, et praecipitari in
profundum maris, quam ut scandalizet unum de pusillis
istis.“ Simulque advertendum est, quoniam quidem no·-
men scandali a nonnullis incompetenter praesumitur.
Illud igitur scandalum dicitur, ubi recto itinere ambu-
lanti deceptio aliqua instruitur ad peccandum, et subji-
citur causa peccati: sicut et B'Iadianitae, ambulantibus in
lege Domini Israelitis, et custodientibus castitatem, sub-
ornaverunt mulieres, quae eos deciperent ad peccandum.
Causam ergo praebere peccati, hoc est scandalizare.
Verum tamen datur vindicta, sed multo gravior in eos,
qui scandalizaverunt, et qui causam peccati praebuerunt..
quarn in eos, qui peccaverunt. Simul autem et illud
observa, quod iis subjecit: ‚,n0vissime³) autem, inquit,
et tu apponeris ad populum tuum.“ Si quando nobis
cum Samaritis sermo est, quoniam quidem resurrectio-
nem mortuorum negant, nec recipiunt futuri saeculi fidem,
perurgeamus eos ex iis verbis, quibus Dominus dicit ad
Blosen, quia apponatur ad populum suum. Nemo enim
apponitur ad eos, qui non sunt. Unde constat esse ali-
quem populum‚ cui Moses post vitae hujus exitum dici-
tur applicandus. Quia ergo prophetis non credunt Sa-
maritae, ex quibus posset resurrectionis mortuorum latius
fides approbari, ex iis saltem Mosis libris, quos recipiunt,

et quorum auctoritatem fatentur, convincendi sunt et

ι) Marc. XIV, 21. ²) Luc. XVII, 2.
3) Num. XXXI, 2. ’

 

