332 Omezms

HOMILIA XXVII.

De mansionibus fitiorum Israel.

1. Cum conderet Deus mundum, innumeras creavit
ciborum differentias, pro diversitatibus scilicet vel hu-
mani desiderii, vel naturae animalium. Unde non solum
homo, cum viderit animalium cibum, scit eum non pro
se, sed pro animalibus creatum, sed 'et ipsa animalia
agnoscunt proprios cibos: et aliis quidem, verbi causa,
utitur leo, aliis cervus, aliis bos, aliis vero aves. Sed et
inter homines sunt quaedam differentiae in appetendis
cibis: et alius quidem, qui bene sanus est et habitudine
corporis valens, fortem cibum requirit, et credit confi-
ditque se ¹) edere omnia, velut robustissimi quique athle-
tarum. Si quis vero infirmiorem se sentit et invalidum,
delectatur oleribus, et sortem cibum pro sui infirmitate
corporis ²) non recipit. Si vero sit aliquis parvulus,
etiamsi voce indicare non possit, re tamen ipsa nullam
aliam quam lactis requirit alimoniam. Et ita unusquis·
que vel pro aetate, vel pro viribus, vel pro corporis va-
letudine, aptum sibi et competentem viribus suis expetit
cibum. Si sufficienter rerum corporalium considerastis
exemplum, nunc ab iis ad intelligentiam spiritualium ve-
niamus. Omnis natura rationabilis propriis et sibi com—
petentibus nutriri indiget cibis. Cibus autem verus natu-
rae rationabilis sermo Dei est. Sed sicut in nutrimentis
corporis multas paulo ante dedimus differentias, ita et na—
tura rationabilis, quae ratione et verbo Dei, ut diximus,

pascitur, non omnis uno atque eodem verbo nutritur.

 

¹) Deest „se“ in ed. Ruaei.

²) Deest „corporis“ in libris editis (v. c. edd. M.).
sed suppletur e Mss. R.

