 

m Nummos ΗοΜηῐΑ ΙΧ. 87

continentiae designatur. Quae necessaria quidem sunt ad
custodiam eorum, quae servantur intrinsecus, frangenda
quandoque tamen ct sine dubio dissolvenda sunt. Ut si
verbi gratia dicamus, abstinentia ciborum, et castigatio
corporis, donec sumus in corpore isto corruptibili et pas—
sibili, sine dubio necessaria est. Cum autem confractum
fuerit ac resolutum, et resurrectionis tempore incorrupti—
bile ex corruptibili redditum, atque ex animali spirituale:
non jam labore afflictionis, nec abstinentiae castigatione,
sed ¹) qualitate sui‚2) nulla jam corpori corruptela do-
minabitur. Sic ergo et nunc necessaria abstinentiae ra-
tio videtur, et postmodum non quaerenda. Tertio autem
loco reconditum in iis invenies et secretum mysteriorum
sapientiae et scientiae Dei sensum, quo nutriantur ct pa—
scantur animae sanctorum non solum in praesenti vita,
sed etiam in futura. Iste enim est pontificalis fructus,
de quo promittitur iis‚³) qui esuriunt et sitiunt justitiam,
quoniam saturabuntur. Hoc igitur modo in Scripturis
omnibus triplicis liujus sacramenti ratio percurrit. Sic
et Sapientia monet,‘¹) ut describamus ea nobis in 'cordc
tripliciter, ad respondendum, inquit, verbum veritatis iis,
qui proposuerint nobis. Sic tres puteos⁵) fodit Isaac pa-
triarcha: quorum solus ille tertius ab eo latitudo velam-
plitudo nominatur. Quia autem sacramentum sacerdotale
est virga nucis, idcirco arbitror etiam Jeremiam‚⁵) qui
erat unus de sacerdotibus ex Anathoth‚ vidisse virgam nu·-
ceam, et prophetasse de ea illa, quae scripta sunt vel de

virga nucea, vel de lebete, sive de olla succensa: quasi

¹) Codd. Ebroicensis, Belvacensis et Turonensis: „sed
qualitate sui nulla jam corpori corruptibili lex domina-

bitur.“ R.
²) Deest ‚‚sui“ in sola ed. Ruaei‚ exstat idem in edd. M.

³) Cfr. Matth. V, 6. ⁴) Prov. III, 1. seqq.
⁵) Cfr. Genes. XXVI, 15. seqq.
⁶) Cfr. Jerem. l, 1. 11. sqq.

