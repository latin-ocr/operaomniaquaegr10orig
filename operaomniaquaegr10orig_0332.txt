310 Omenms ,

x
vero fragiliora sunt, et ignem non ferunt, aqua purificari
jubentur. Fiunt ergo ex omnibus spoliis aequales duae
partes, ut una sit eorum, qui ad bellum processerant, et
alia eorum, qui iu castris resederant. Jubentur etiam ex
iis offerre in dona Dei: illi quidem, qui processerant ad

bellum, unum caput ex quingentis: illi ¹) vero, qui in

castris manserant, unum ex quinquaginta: atque omnium ³

simul in unum collectus numerus refertur. Haec est hi-
storiae continentia.

4. Sed videamus, quid in iis sensus indicet spiri-
tualis. Iu populo Dei sunt quidem, sicut Apostolus di·
cit, ²) qui militant Deo: illi sine dubio, qui se non ob-
ligant negotiis saecularibus: et isti sunt, qui procedunt
ad bellum, et pugnant adversus gentes inimicas, et adver-
sum spirituales nequitias pro reliquo populo, et pro iis,
qui infirmiores sunt, sive per aetatem, sive per sexum,
sive per propositum. Pugnant autem isti orationibus et
jejuniis, justitia ³) et pietate, mansuetudine et castitate,
cunctisque continentiae virtutibus, tanquam armis bellicis
communiti: et cum regressi fuerint ad castra x’ietores,
fruuntur laboribus eorum etiarn imbelles, et ii, qui ad
pugnam vel non vocantur, vel exire non possunt. Scien-
dum tamen est, quod omnia, quae sumuntur ex istis gen-
tibus, immunda sunt: et omne fortasse, quicquid ex hoe
saeculo adsumitur, vel proelio capitur, immundum est, et
purificatione indiget: et quaedam ex ipsis per ignem
transitura sunt, aliis autem sufficiet aquae purificatio·
Adsumuntur autem ex proelio etiam homines et jumenta,
cum captivantur omnes intellectus ad obediendum Christo.

Ex iis enim ipsis, quos ceperimus, offerimus Deo. Nisi

¹) Edd. Merlini: illis vero etc.
²) ΙΙ Tim. 11, 3. 4.
⁸) Edd. Merlini: et justitia, pietate.

