106 omnus

condit quasi alienos a Deo. Si enim a Deo sibi datos
crederet, sciret utique munerando sacerdotes honorare
Deum de datis et muneribus suis. Et adhuc ut amplius
haec observanda etiam secundum literam ipsiu's Dei vo·
cibus doceantur, addemus ad haec. Dominus dicit in
Evangeliis: „vae Ι) vobis, scribae et Pharisaei hypocritae!
qui decimatis mentham, hoc est, decimam datis menthae,
et cymini, et anethi, ct praeteritis, quae majora sunt le-
gis: hypocritae, haec oportet fieri, et illa non omitti.“
Vide ergo diligentius, quomodo sermo Domini vult fieri
quidem omnimode quae majora sunt legis, non tamen
omitti et haec, quae secundum literam designantur. Quod
si dicas, quia haec ad Pharisaeos dicebat, non ad disci-
pulos, audi iterum ipsum dicentem ad discipulos: „nisi²)
abundaverit justitia vestra plus quam Pharisaeorum et scri-
barum, non intrabitis in regnum coelorumf‘ Quod ergo
vult fieri a pharisaeis, multo magis et majore cum abundau-
tia vult a discipulis impleri: quod autern fieri a discipulis 2
non vult, nec Pharisaeis imperat faciendum. Quomodo
autem plus velit fieri a discipulis quam faciunt Pharisaei,
in eo declarat, ubi dicit: „dictum³) est antiquis: non oc-
cides.“ Hoc observant et Pharisaei. Discipulis autem dicit:
„Ego 4) autem dico vobis, quia si quis iratus fuerit fratri
suo, reus erit judicio.“ Similiter et de eo, quod <scriptum
est: ‚‚non⁵) adulterabis :“ suorum discipulorum in eo
vult amplius abundare justitiam, ut ne mulierem quidem
videant ad concupiscendum. Igitur ex his, ⁶) quae pro-
tulimus, paucis, si qui studiosi sunt in scripturis divinis,

perfacile colligere poterunt etiam ceterorum distinctiones.

¹) Matth. XXIII, 23. 2) Matth. v‚20.
³) Matth. V, 21.

⁴) Matth. V, 22.

ε·) Matth. V, 27.

⁶) Edd. Merlini: iis.

