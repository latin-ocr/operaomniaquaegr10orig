m Nummos nomm XVIII. 223

architectonicam nominat, derivatur? Denique et in Zacha-
ria¹) funiculus geometricus dicitur, in quo dimetitur
angelus Jerusalem: et ideo non puto absurdum videri, si
etiam haec scientia dicatur excelsi. Quid autem dicemus
de musica„ cujus omnem peritiam ita attigerat sapientis-
simus David, ac totius melodiae, et rhythmorum collegerat
disciplinas, ut ex iis omnibus inveniret sonos, quibus
posset etiam perturbatum regem vexatumque ab spiritu
maligno psallendo mitigare? Unde non puto aliquem
recti sensus, qui in horum omnium scientia neget, quia
omnis sapientia a Domino est. Jam vero de medicinae
scientia nec dubitari puto. Si enim est ulla scientia a
Deo, quae magis ab eo erit, quam scientia sanitatis, in
qua etiam herbarum vires, et succorum qualitates, ac dif-
ferentiae dignoscuntur? lgitur ex his ²) omnibus colligi—
tur, quod etiam hujus Balaam scientia, pro qua accer-
situs est ex Mesopotamiae montibus ab oriente, ut male-
diceret Jacob, habeat quidem initia et originem ab ex-
celso, et inde sit ei agnitio, qua didicerit vel naturas
animalium, vel motus avium, vel differentias vocum: sed
ea, quae ad scientiam bonorum acceperit, contulisse se
ad usum malorum. Quod mihi simile videtur, quasi si
is, qui medicinam didicerit, et herbarum vires ac tempe-
ramenta cognoverit, medendi sine dubio gratia a Deo
hominibus data, convertere velit propositum: ct omni
scientia, quae ad salutem corporum praestita est, utatur
ad malum, et pro medico venenarius fiat, pro remediis
- morbos, pro sanitatibus inferat mortes. Ut autem am-
plius intelligamus adhuc, totius scientiae sapientiam a
Deo originem trahere, ab hominibus autem mali pro-
positi, vel etiam a daemonibus corruptelas quasdam sa-
pientiae Dei admiscentibus declinari ad malum: relegamus

ea, quae in Daniele scripta sunt de ipso Daniele et tribus

¹) Zachar. ΙΙ, 1. ²) Edd. Merlini: iis.

