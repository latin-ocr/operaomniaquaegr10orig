m Nummos ΗοΜιιιΑ XXV, 315

aliquid audeam dicere secundum scripturae divinae aucto-
ritatem, omnis, qui exierit de hac vita, non potest esse
Ι mundus. Considera enim diligenter, quid indicet historiae
textus. Exierunt isti pugnare pro filiis Israel, interfece-
runt Madianitas: interficientes autem eos, quantum ad
historiae ordinem spectat, et literam legis, placuerunt
Deo; voluntatem namque Dei impleverunt: tamen hoc
ipso, quod interfecerunt adversarios, immundi dicuntur
effecti, et propterea dicitur ad eos: „et ¹) lavabitis vesti-
menta vestra die septima, et mundi eritis, et post haec
introibitis in castra.“ Ergo hi, qui pugnant, pro eo ipso,
quod contigerunt hostes immundos, et qnod ingressi sunt
contra eos, et habuerint cum iis certamen, polluti sunt.
Et ego ergo, etiamsi vincere potuero diabolum, etiamsi
cogitationes immundas et malm, quas cordi meo suggerit,
vel repellere venientes, vel ingressas necare intra me, ne
ad effectum perveniant, quivero, et si calcare potuero ca-
put draconis, hoc ipso tamen pollui me, et inquinari
necesse est, quo eum, qui pollutus, et inquinatus est, con-
tigi: et ero quidem beatus, quod eum superare potui,
immundus tamen sum, et pollutus, qui pollutum contigi:
et ob hoc purificatione egeo. Idcirco nimirum et Scri-
ptura dicit, quia „nemo ⁴²) mundus a sorde.“ Omnes
ergo purificatione indigemus, imo purificationibus. Multae.
enim et diversae, nos manent purificationes. Sed mystica
haec sunt et ineffabilia. Quis enim nobis enarrare po-
terit, quae sint purificationes, quae parentur Paulo, vel
Petro, vel aliis horum similibus, qui tantum pugnaverunt,
tot gentes barbaras deleverunt, tot hostes prostraverunt,
tanta spolia, tot triumphos ceperunt, qui cruentis mani-

bus de caede hostium redeunt, quorum pes tinctus est in

ι) Num. XXXI, 24.
2) Job. xlv, 4.

