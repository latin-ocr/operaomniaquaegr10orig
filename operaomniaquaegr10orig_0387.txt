m Nummos HOMJLtA XXVIII. 365

tas nulla remanserit? Prosugi namque ab ea, et extorres
exsulant, et fines, non quos lex divina statuit, nunc pos-
‘sidentes custodiunt, sed quos victorum jura mandarunt.
Quid, inquam, nos faciemus, qui haec in ccclesia legi-
mus? Si secuudum Judaeorum sensum legamus, superflua
nobis profecto videbuntur et inania. Sed et ego, quilego
de sapientia scriptum: „exi ¹) post eam sicut vestigator:“
volo exire post eam,' et quia in rebus eam corporalibus
non invenio, insequi ejus vestigia cupio, et investigare, quo
eat, ac videre, intellectus meus²) ad quae me cubilia per-
trahat. Puto enim, quod si diligenter eam sequi potuero,
et investigare via& ejus, dabit mihi aliquas occasiones ex
Scripturis‚ quomodo etiam de his locis explicare debeamus,
si credimus iis, quae Paulus in mysterio loquitur, quod
qui per legem deserviunt, „umbrae δ) et imagini deserviunt
coelestiumf· Et si secundum ipsius nihilominus senten-
tiam lex ⁴), cujus pars est haec lectio, quam habemus
in manibus, umbram habet futurorum bonorum, conse-
quens videtur et necessarium, omnia, quae quasi de rebus
terrenis describuntur in lege, umbras esse futurorum bo-
norum, omnisque haereditas terrae illius, quae in ‚Iudaea
terra saneta et terra bona appellatur, imago sit bonorum
coelestium: quorum haec, ut diximus, quae in terris bona
memorantur, umbram atque imaginem teneant.

2. Sed ut paululum et meus sermo, et vestra intel-
ligentia sublimetur, atque ingressum quendam ad ea, quae
dicimus, advertenda concipiat, utamur aliqua similitudine.
Nemo dubitat, quod in terra Judaea omnis locus, omnis
mons, omnis civitas et vicus, certis quibusque vocabulis

designetur: nec est ullus omnino sine nomine locus, sed

¹) Sap. Sirac. XIV, 22. (Ecclesiastic.)
²) Edd. Merlini: meos,
³) Hebr. VIH, 5. 4) Cfr. Hebr. X, 1.

