264 Omcfflms

Deus educit eum foras, cum res postulat et rerum visi-
bilium ratio deposcit. Potest ergo et hoc modo multis
istis, qui sunt sicut stellae coeli' m multitudine, multiplicari
haereditas, et exiguis illis, videlicet qui, etiamsi numero
multi sunt, sitae tamen suae indignitate et vilitate exigui
habemur, exigua haereditas poni.

3.’ „Per ¹) sortem, inquit, erit haereditatis distributio. “
Hoc quidem praecipitur, sed cum venio ad Scripturas,
video ipsum Mosen, cui ista mandantur, sorte non uti in
divisione haereditatis Ruben, et Gad, et dimidiae tribus
· Manasse. Sed et Jesus Nave, extra sortem dat haeredi-
tatem tribui Juda, et ²) Caleb, et extra sortem dat et
tribui Effrem, et dimidiae tribui Manasse21n ceteris sors
mittitur3 et prima sors Beniamin procedit, et inde jam
tribuum reliquarum. Unde puto, quod et in illa regni
coelorum beata haereditate erunt aliqui, qui non veniant
ad sortem, neque cum ceteris, quamvis sint sancti, uu-
merabuntur: sed erit egregia quaedam et eximia eorum
haereditas, sicut fuit caleb-¹³) ex tribu Juda, et Jesu lpsius
filii Nave. Sicut enim, verbi causa, cum post proelium
victoribus provinciae partiuntur spolia, egregii quique et
eximii bellatores non cum ceteris militibus in divisione
spoliorum ducuntur ad sortem, sed optima quaeque et
praecipua iis virtutum merito decernuntur, ceteri vero
utuntur sorte solo jure victoriae: ita mihi videtur et
Dominus meus Jesus Christus facturus. quosdam enim,
quos scit abundantius quam ceteros laborasse, et quorum
gesta magnifica sublimesque virtutes ipse cognoscit, illis
praecipuos quosque et eximios, atque, ut ita audeam

dicere, similes sibi honores decernit et glorias. An non

¹) Num. xxv1, 55.

²) Edd. Merlini: et Caleb extra sortem dat, et tribui etc.
³) Cfr. Jos. XIV.

