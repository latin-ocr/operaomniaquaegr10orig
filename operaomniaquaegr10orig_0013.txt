PROLEGOMENA. vu

minem sactum anima praeditum esse agnoscit. Sed
specialiter in nono Tomo Commentariorum, quos

scripsit in Genesin, hujus rei sacramentum exponit:
quo locoAdamum quidem Christi, Evam autem eccle-
siae typum gerere pluribus verbis asseruit. Denique
notandum Τόμους in Genesin non diversos videri ab
illius opere, quod Hieronymus epist. 41. alias 65.
Hexaemeron vocat, cum ait: „nuper sanctus Ambro-
sius sic Hexaemeron illius compilavit, ut magis Hip.
polyti sententias Basiliique sequeretur.“

ΙΙΙ. Ex horumce in Genesin librorum Praefatione
fragmentum unum, et aliud quoque e libro primo re-
citat Pamphilus martyr in Apologia. Ex his item
Tomis fragmenta duo suis de Praeparatione Evange-
lica libris Eusebius inseruit.. Prius exstat libro septimo
cap. 20„ et capitis prioris Geneseos versum duodeci-
mum explicat3 Commentariorum autem partem esse
ex stilo arguitur, ut optime adnotavit Huetius. Po-
sterius illustrat capitis ejusdem versum decimum quar-
tum; jacet autem in libro sexto EusebiiPraep.Evang.
capite undecimo. Habetur etiam, inquit Huetius, in
Philocaliae capite 22. fragmenti hujus pars aliqua,
unde discimus e* tertio Tomo Commentariorum Ori-
genis depromtum illud esse. At fallitur vir clarissi-
mus, cum ait hujus fragmenti partem tantum aliquam
haberi in Philocaliae capite 22, cum longe prolixius
sit istud fragmentum in Philocalia, quam apud Euse-
bium, ubi desiderantur, quae in nostra editione num
12· 13· et 14. reperiuntur. Aliud praeterea reperitur
fragmentum Philocaliae capite 14„ ubi ex eodem
Tomo tertio petitum id esse significatur. Denique
Eusebius Hist. Eccl. lib. III. cap. 1. aliud exhibet,
quod in nostra editione omittendum esse non‘duxi-
mus. Haec sola sunt fragmenta, quae ad Tomos per-
tinuisse adfirmare possumus. Theodoretus quidem in

