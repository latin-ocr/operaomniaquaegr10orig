24 Omcsms

HOMILIA. 111.

Dc eo, quod scriptum est: „ego¹) assumsi Levitas de
medio filiorum Israel ²) pro omni primogenito, qui

adaperit vulvam,“. et reliqua.

’1. Scriptum est de manna, quia secundum tempus
illud si quis id ita assumsisset‚³) ut praeeeperat Deus,
nutriretur ex eo: si quis vero contra praeceptum Dei, et
contra statutum divinitus modum voluisset assumere, non
frueretur eo, ut vitali cibo, sed vermes ebullirent ex eo.
Et ita fiebat, ut una atquc eadem species mannae aliis
quidem vermes, et putredines generaret, oaliis vero salu-
brem cibum conferret, et vitae necessarium. Igitur et
nostrum manna verbum Dei est, et apud nos ergo sermo
Dei aliis efficitur ad salutem, aliis cedit ad poenam. rEt
propter hoe arbitror, quod ipse Dominus et Salvator,
qui est vivum Dei verbum, dicebat: „in 4) judicium ego
veni in hunc mundum, ut non vidente? videant, et viden-
tes caeci fiant.“ Quanto melius esset nonnullis omnino
nec audire verbum Dei, quam audire curn malitia, vel
audire cum hypocrisi. Melius autern dicimus ad com-‘V
parationem malorum. Vere autem melius, et vere rectius,
ac perfectius est, ut, qui audit verbum Dei, audiat corde
bono et simplici, audiat corde recto et parato, ut quasi
in terra bona fructificet, et crescat. Haec in praefatione
diximus propter nonnullos eorum, qui ad audiendum
non simplici, nec fideli mente conveniunt. De quibus·
(lam dico catechumenis, quibus fortasse nonnulli etiam

eorum, qui jam baptismum consecuti sunt, sociantur.

 

 

¹) Num. Ill, 12. seqq.

²) Edd. Mcrlini: Israel: et pro omni etc.
³) Edd. Merlini: sumsisset.

⁴) Ev. Joanu. IX, 39.

