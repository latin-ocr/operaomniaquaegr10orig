62 Omenms

exspuisset in faciem ejus, erubesceret septem diebus? Ma·
riam loco synagogae posuimus, huic exspuit pater ejus in
faciem. Signum repudii est in faciem conspui. Denique
in lege scriptum est, ubi jubetur, ut relictae1) proximi
proximus nubat, si voluerit proximus repudiare conjugium,
ut discalceatus in faciem conspuatur, et hoc datum est
velut signum repudii. Hinc ergo illaria, id est, populus
ille cum repudiatur a Des), conspui in faciem dicitur.
Habemus et in alio loeo significantiam sputi, cum dicit
Esaias: „omnes ²) gentes sicut gutta situlae, et sicut spu-
tum reputatae sunt.“ Ostenditur ergo iu hoc, quod etiam
populus ille sicut gentes ceterae, quae ut sputum repu-
tantur, abjectus est. Et revera si consideres honorem 5¹?
lum priorem, cum pontificalis apud eos ordo florebat,
curn insignia sacerdotum, cum Levitica ministeria, cum
majestas templi, cum prophetalis splendor, et cum coe-
lestibus super terram consortiis utebantur, quis honor fuit
ille? Quae gloria? Et rursum si nunc adspicias, quanto
dedecore horrescant, sine templo, sine altari, sine sacri-
ficio, sine propheta, sine sacerdotio, sine ulla coelesti vi-
sitatione, dispersi per omnem terram profugique viventes:
quis non evidenter agnoscat, quod conspuit pater illius
in faciem ejus, et perfudit vultum eorum ignominia? Se-
ptem ergo diebus separatur extra castra. Diximus etiam
in superioribus, quod septem dies isti, septimanam mundi
istius designent. In septimana3) enim dierum, creaturae
totius visibilis substantiae videntur esse productae. Tune
enim quae non erant, facta sunt. In septimana vero to-
tius mundi, secreta quadam et Deo soli cognita dispen-
satione, quae tunc producta sunt, explicantur. Interim

in hac septimana, qua sequestrata est Maria, non moven-

ι) Cod. sancti Theoderici: „derelicta proximi pro-
ximo nubat.“ Cod.-2. Ebroicensis et Belvacensis: „reli-
ctam proximi proximus nubat.“ R.

²) Jesai. XL, 15. ³) Cfr. Genes. Ι.

