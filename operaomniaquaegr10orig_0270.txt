248 Oaffinms

rint, et ex voluntatis motibus coalescere, atque, ut ita
dicam, ubi caput coeperint de vulva animae proferre
perniciosa desideria maligni spiritus inspiratione concepta,
arripiat statim et elidat ad petram: id est, adducat ad
Christum, ut in conspectu tremendi judicii ejus posita
exolescant, et pereant? Haec dicta sunt nobis de gene-
rali fornicatione, quae species habet plurimas: quarum
una est haec, quae in consuetudine ob corporale stuprum
fornicatio nominatur. Ego vero legens Apostolum, cum
venissem ad eum locum, in quo dicit: „qui ¹) se jungit
Domino, unus spiritus est:“ et: „qui 2) se jungit mere—
trici, unum corpus est:“ quaerebam, si est aliquid aliud
medium praeter hoc, ut aut Domino quis jungatur, aut
meretrici: et pro viribus meis discutiens, profundum satis
et reconditum in iis verbis intuebar Apostoli sensum, qui
ita definierit, quod omnis anima aut Domino conjuncta
sit, aut meretrici: et intellexi, quod Dominum quidem
dixerit virtutes, quae Christus est, id est verbum, sapien-
tiam, beritatem, justitiam, ceteraque hujusmodi: meretri—
cem vero omnes e contrario malitiae species. Hoc etiam
apud Salomonem dici intelligo in eo, quod ait de mere-
trice, quia „per ³) fenestras prospicit in plateas, et si
quem viderit insipientium adolescentulorum, et inopem
sensuum, transeuntem juxta angulos domus suae, et lo-
quentem in tenebris vespertinis, cum silentium fuerit

nocturnum, vel caligo noctis: mulier autem occurrit ei,

habens speciem meretricis, quae facit juvenum evolare η

corda.“ Haec ergo, quae dicitur meretrix, ipsa est ma-
litia: et qui se junxerit huic meretrici, unum corpus
malitiae efficitur. Sicut ergo, qui se jungit Christo Do-

mino, jungit se sapientiae, jungit se justitiae, jungit se

¹) l Cor. VI, 17. ²) l Cor. Vl, 16.
³) Prov. Vll, 6-10,

