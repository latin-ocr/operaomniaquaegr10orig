276 OmGEms

bis praecepturus sum, ut offeratis mihi in diebus festis
meis, data mea sunt, hoc est, a me vobis dantur. A· me
enim cuncta, quae habet, humanum percipit genus. Ne
quis ergo in offerendis muneribus beneficii se aliquid
conferre crederet Deo, et per hoc impius in eo ipso, quo
Deum colere videbatur, exsisteret: — quid enim tarn
impium, quarn ¹) si putet homo, velut indigenti aliquid
se praestare Deo? — necessario, ut diximus, prius edocet
hominem, quo sciat, se, quicquid obtulit Deo, reddere id
ei potius quam offerre. Sed et illud videamus, quomodo
ait: „quae²) offeratis mihi in diebus festis meis.“ Habet
ergo Deus dies· festos suos? Habet. Est enim ei magna
festivitas humana salus. Ego puto, quod per singulos
quosque credentium, per singulos, qui convertuntur ad
Deum, qui proficiunt in fide, festivitas oritur Domini.
Quomodo putas laetificat eum, curn is, qui fuera} impu-
dicus, fit castus, et qui suerat injustus„ justitiam colit, et
qui fuerat impius, efficitur pius? Istae omnes singulorum
quorumque conversiones festivitates generant Deo. Nec
dubium autem, quin et Dominus noster ,Iesus Christus,
qui pro salute nostra etiam sanguinem suum fudit, agat
festivitatem maximam, cum operae pretium videt-³) esse,
quod se humiliavit, et formam servi suscipiens factus est
obediens usque ad mortem. Agit festa pariter et Spiri-
tus sanctus, ubi plura sibi videt in iis, qui convertuntur
ad Deum, templa praeparata. Nam de angelis quid di-
cam, ad quorum festivitatem laetantium dicuntur accedere
omnes, qui convertuntur ad Dominum? Aut non est
illis magna festivitas, cum laetantur „in ⁴) coelo super

¹) Mss. „quam si putet.“ Libri editi (v. c. edd. M.):
„nisi si putet.“ R.

2> Num. XXVIII, 2.

3) Εὰἀ, Merlini: videtur.

ι) Luc. xv, 7.

