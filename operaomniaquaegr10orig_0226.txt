204 ommis

bus uti ad maledicendum solebat, potuit ex his intel-
lexisse, quia bonum esset in conspectu Domini bene-
dicere Israel. Ego tamen magis illud intelligo, quod
populus ille, qui nunc vanus est, et illi doctores, qui
Christo non credentes in vanitate populum detinent, ali-
quando visuri sunt, id est, in novissimis diebus, cum
plenitudo gentium introierit, et omnis lsrael venire coe—
perit ad fidem Christi, illi, inquam, qui nunc oculos ha·
bentes non vident, tunc videbunt. Elevabunt enim ocu—
los suos ad altiores et spirituales sensus, et videbunt, et
intelligent, quia bonum est in conspectu Domini bene—
dicere spiritualem Israel. Videbunt enim eum dispositum
per tribus, et per domos, et per familias, et unumquem-
quein suo ordine resurrectionis gloriam adepturum. et
adsumta parabola sua intelligent‚¹) quae in parabolis
scripta sunt: quae nunc propter velamen, quod positum
est super cor eorum, neque vident, neque intelligunt.
Denique: „non ²) abiit, inquit, ex more in occursum
auspiciis.“ Non enim more sibi solito, stultis et inani-
mis³) sensibus rapietur, in 4) animalibus mutis et pecu-
dibus Dei considerans voluntatem, sicut ii, qui. ex istis
talibus auspicia colligunt: sed agnoscet etiam ipse, quia
neque de bobus cura est Deo, similiter neque de ovi-
hus, neque de avibus, aliisque animalibus, sed si qua de
his scripta sunt, propter homines intelliget scripta.

3. Sed videamus jam, quae sint, quae in tertia pro—
phetia proloquatur Balaam. ‚‚Dixit‚⁵) inquit, Balaam
filius Beor, homo vere videns, (lixit, audiens verba for-

tis, qui visum Dei vidit in somnis: revelati oculi ejus.“

 

 

¹) Edd. Merlini perperam: intelliget.
²) Num. XXIV, 1.

³) Edd. Merlini: inanibus.

⁴) Deest ‚‚iu“ in ed. Ruaei.

¹) Num. XXIV, 3. 4.

