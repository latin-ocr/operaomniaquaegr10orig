 

m Nummos Humum XVIII. 221

ait: „veni‚ ¹) consilium tibi do:‘⁴ tanquam qui vere vvidens
sit, et vere audierit verba Dei, sicut in consequentibus
dicit: „dixit²) Balaam, filius Beor, homo vere videns, et
'audiens sermones Dei, sciens scientiam excelsi, et visio—
nem Dei videns in somnis: revelati oculi ejus-‘⁴ De iis
omnibus iam superius diximus, quia et in praefatione
tertiae prophetiae eadem scripta sunt. Hoc sane solum
in praesenti videtur additum, quod ait: „sciens³) scien-
tiam excelsi.“ Hoc enim in superioribus non est diorum
de Balaam: quod quidem nec facile de quoquam omnium
sanctorum prophetarum scriptum esse deprehendi.

3. Unde et valde miror, quomodo hoc de Balaam
scriptum est, cui nec hoc concessum est dicere, quod
prophetis esse in usu solet: „haec dicit Dominus:“ sed
ait: „dixit ²²) Balaam, dixit homo vere videns.“ Turn
deinde et quomodo dignum erit tantum istud intelligi de
Balaam, ut sciat scientiam excelsi: qui etiam Balach regem
docuerit, quomodo scandalum mitteret coram filiis Israel,
ut manducarent immolata, et fornicarentur? Vix enirn
de sanctis prophetis, aut Apostolis inveniet aliquis dictum,
quia sciant scientiam excelsi. Quamvis Paulus dixerit, ⁵)
audisse se verba inenarrabilia, quae non licet homini
loqui, tamen non est professuS, habere se scientiam ex-
celsi. Propter quod diligentius intendamus, si forte dignum
aliquid nobis Deus super hoc sermone revelare digna-
bitur. In libro, qui apud nos quidem ,inter Salomonis
volumina haberi solet, et Ecclesiasticus dici, apud Graecos
vero sapientia Jesu filii Sirach appellatur, scriptum est:
„omnis 6) sapientia a Deo est-‘⁶ Quod fortasse possumus

ita intelligere, quasi a Deo sit et illa sapientia mundi

¹) Num. XXIV, 14, ²) Num. XXIV, 15. 16,
3) Num. XXIV, 16. ⁴) Num. XXIV, 15.

⁵) Cfr. II Cor. XII, 4.

⁶) Sap. Sirach. l, 1. (Ecclesiastic.)

 

