368 Omenms

dem definire non audeo. Video enim omnem creatu-
ram ¹), in spe quidem propter eum, qui subjecit, esse
subjectam, exspectare tamen libertatem in redemtione
filiorum Dei sine dubio, et praeclarius aliquid aut subli-
mius operiri.

3. Si ergo, ut diximus, umbram habet lex futurorum
honorum, et exemplari et umbrae deserviunt coelestium,
qui in lege deserviunt, et nunc per speculum etin aenig-
mate, tunc autem facie ad faciem habebitur rerum con-
templatio, credo, quod et nunc conversationem dicimur
habere in coelis per speculum, et in aenigmate, tunc ²)
autem facie ad faciem, talem conversationem merebimur
habere in coelis. Si ergo per consequentiam rerum et
promissionum fidem nos transferri de terris oportet ad
coelum, puto, quod in ipsis coelestibus locis Jesus Do-
minus noster non absque meritorum sorte unumquemque
in illa, vel illa coeli parte et habitati0ne constituat. Sed
sicut multa est differentia in terris, verbi gratia, habitare
in locis fecundis et copiosis, ac bonis omnibus abundan-
tibus, ubi et aEris temperies, et eruditio hominum,ac liberalia
instituta non desunt: et longe aliud est habitare, aut in
locis infecundis, et rerum penuria squalidis, aut aestu tor-
ridis, aut frigore geluque torpentibus, vel certe ubi nullae
leges, sed immanis et saeva barbaries, ubi bella semper
et nunquam quies, et haec non sine occulta quadam Dei
dispensatione, et judicio ejus, et justitia unicuique decer-
nuntur: ita et in illis locis erit aliquid tale, ut in nullo
prorsus inanis habeatur in terris umbra coelestium. Erit
ergo et ibi, ut diximus, aliqua civitas refugii, et erit alia
in deserto, sicut Bossor in haereditate Ruben civitas esse
dicitur in deserto.

¹) Cfr. Rom. VIII, 19. seqq.

²) Edd. Merlini: tuncf autem facie ad faciem: cum
conversationem merebuntur habere in coelis.

