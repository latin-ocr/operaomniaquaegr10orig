212 Omessms

quibus sint similia tabernacula Israel. Extra hunc mundum
me progredi convenit, ut videam, quae sint tabernacula,
quae fixit Dominus. Illa nimirum sunt, quae ostendit
Mosis, cum tabernaculum construeret in deserto, dicens
ad eum: „vide, ¹) inquit, ut facias omnia secundum typum,
qui ostensus est tibi in monte.“ Ad imitationem ergo
istorum tabernaculorum, quae ²) fixit dominus Israel, ju-
bentur facere tabernacula, et unusquisque nostrum ex-
pedire, et fabricare tabernaculum suum, Unde mihi vi-
detur non fortuitu contigisse, utPetrus quidem, et Andreas,
et filii Zebedaei, arte piscatores invenirentur, Paulus vero
arte· faber tabernaculorum. Et quia illi vocati ab arte
capiendorum piscium, mutantur et fiunt piscatores homi-
num, dicente Domino: „venite ³) post me, et faciam vos
piscatores hominum:⁴‘ non dubium, quin et Paulus, quia
et ipse per Dominum nostrum ‚Iesum Christum vocatus
apostolus est, simili artis suae transformatione mutatus sit:
ut, sicut illi ex piscatoribus piscium piscatores hominum
facti sunt, ita et iste a faciendis tabernaculis terrenis, ad
coelestia tabernacula construenda translatus sit. Consu-uit
enim coelestia tabernacula, doeens unumquemque viam
salutis, et beatarum in coelestibus mansionum iter osten-
dens. Facit tabernacula Paulus, et eum ab Hierusalem
in circuitu usque ad Illyricum replet Evangelium Dei,
ecclesias construendo: et hoc modo facit ipse tabernacula
ad similitudinem tabernaculorum coelestium, quae ostendit
Deus in monte Mosi. Sed et unusquisque nostrum, si
quis tamen exivit de Aegypto, et habitat in deserto, in
tabernaculo debet habitare, ct diem festum in taberna—

culis agere. Sicut enim commemoratio fit egressionis ex

·) exod. xxv, 4ο.

²) Edd. Merlini: quae fixit dominus, lsrael jubetur
facere etc.

³) mata.. lv, 19.

