 

m Nummos ΗοΜιιῐΑ ΧΧΙ, 263

autem exiguum aliquid de terra consequuntur, qui plus
in Domino habent: alii¹) autem nihil omnino terrenae
haereditatis accipiunt, si qui digni fuerint sacerdotes esse
et ministri Dei; horum enim ex integro ipse Dominus
haereditas erit. Et quis ita heatus est, ut vel inter paucos
exiguum terrae accipiat, vel inter electos sacerdotes et
ministros solum Deum capere haereditatis sorte mereatur?
Licet etiam ipsi propter jumenta sua· accipiant aliquid
terrae, sed illius terrae, quae urbibus contigua est, et
adhaeret civitatibus. Potest tamen adhuc et alio modo
intelligi sermo iste, qui dicit, ut pluribus multiplicetur
haereditas. Unus enim justus secundum hoc, quod ²)
acceptus est Deo, pro pluribus habetur. Denique et
scriptum est: „pe1·³) unum sapientem inhabitabitur ⁴)
civitas, tribus autem iniquorum desolabitur.“⁵) Et unus
justus pro toto mundo reputatur, iniqui autem, etiamsi
multi sint, exigui et pro nihilo ducuntur apud Deum.
Est ergo et multitudo laudabilis, sicut videmus etiam ad
Abraham dictum, cum eduxit eum Deus f'oras, et dixit
ad eum: ‚,respicc⁶) ad coelum, si potes dinumerare stellas:
ita erit semen tuum.“ In quo et hoc intuere, quomodo
justus intus est, et in interioribus semper consistit: quia
intus in abscondito orat patrem, et omnis gloria filiae

regis, id est, animae regalis, intrinsecus est; sed tamen

¹) Sic habent Codd. manuscripti. Libri vero editi
(v. c. cdd. M.): „ubi autem nihil omnino terrenae hae—
reditatis accipiant, si qui digni fuerint, sacerdotes sunt et
ministri“ etc. R.

²) Mss. „quod acceptus cst Deo.“ Libri editi (v, A

edd. M.): „quod acceptum est Dco.“ R.
³) Sap. Sirac. XV1‚4. (Ecclesiastic.)
⁴²) Ed. Ruaei sola: inhabitatur.
⁵) Edd. Merlini: desolabuntur.
⁶) Genes. XV, 5.

