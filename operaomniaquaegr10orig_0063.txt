m Nummos HommA V. 41

haec et operienda, ubi ceteris dari ea et in opus proferri
ratio poposcerit.

2. Post haec dicitur de Levitis: qui operentur¹) a
vicesimo quinto anno et supra usque ad quinquagesimum
annum. ‚‚Omnis‚2) inquit, qui procedit ad opus operum,
et ad opera, quae portantur, tabernaculi testimonii.“ Ob-
serva in his distinctionem sermonum divinae 3) scripturae.
Ubi de operibus filiorum Israel loquitur, non dicit opera
operum, sed sola opera. Ubi vero de officiis Levitarum,
'non dicit sola opera, sed opera operum. Sicut enirn
sunt quaedam sancta, sunt autem et alia sancta sanctorum:
ita sunt quaedam opera, et alia opera operum. Unde
videtur mihi, quia Moses, ubi sensit esse quaedam opera
visibilia quidem, sed quibus inesset interior alia mystica
et occulta intelligentia, haec non solum opera, sed opera
operum dixerit: quae vero communia, et praesentis solum
temporis opera intellexit, haec solum opera nominaverit.
Sunt ergo quaedam opera operum, quae ego puto esse
omnia haec, de quibus vel in praesenti lectione, vel in
Exodo et ceteris locis sub occultis praecipitur mysteriis,
et pro parte in praesenti, pro parte vero explendis in fu-
turum. > Quae tamen, ut diximus, opera operum, non cui-
libet, sed Levitis solis tradenda mandantur. Et inter Le-
vitas ipsos non prius ad haec opera quisquam vocatur,
nisi a vicesimo demum et quinto anno vitae suae usque
ad quinquagesimum. Sed non caret sacramento ne ipse
quidem viginti quinque et quinquaginta numerus anno-
rum. Nam in viginti quinque numero, quinque sensuum
perfectio declaratur, ita ut quinquies quina numerentur.
Quod utique indicat eum vocari ad opera operum in
mysterio peragenda, qui ex omni parte multiplicatis et

purificatis sensibus invenitur esse perfectus, Quinquage-

1) Cfr. Num. IV, 47. coll. 3. ²) Num. IV, 47.
³) Edd. Merlini: scripturae divinae.

