152 Omossms

cepit invocandi Christum, non potest iterum daemones
invocare: et qui sancti Spiritus particeps factus est, ad
immundos ultra spiritus accedere non debet. Si enim
invocaverit immundos spiritus, sanctus ι> ab eo spiritus
refugit. Magi sunt, qui invocant‘Beelzebub. Denique
sciebat hoc populus ille, et ideo mentientes contra Do-
minum meum Jesum, et falsa dicentes, aiebant: „hic ²)
in Beelzebub, principe daemoniorum, ejicit daemonia.“
Salvator autem sciens, quia verum est quidem, quod prin-
ceps quidem daemoniorum Beelzebub sit, in hoc eos
non arguit mendacii: sed respondit iis: „si ³)¹ ego in Beel-
zebub ejicio daemonia, filii vestri in quo ejiciunt?“ Unde
constat esse quosdam daemones malos, qui invocati a
magis, adsunt iis ad malum, non ad bonurn. Parati enim
sunt ad malefaciendum, bene autem faeere nesciunt. Isti
ergo daemones arte quadam et compositione verborum
in amicitias, ut ita dicam, cesserant Balaam, quorum ami-
citiis fretus, magnus apud homines videbatur. Ob hoc
ergo mittit ad eum ren, et ait: „veni²) nunc, et maledic
mihi populum hunc, quia fortior est hic quam nos, si
forte possimus percutere aliquos ex iis, et ejicere eos de
terra.“ Videtur mihi rex hic non ex integro confidere
in Balaam divino, ingenti, credo, de virtutibus, quae in
populo Dei sactae sunt, auditione perterritus: et ideo di—
cit, si forte vel eo usque praevaleant maledictiones Ba-
laam, ut aliquos ex ipsis possit percutere, ceteros vero
fugare perterritos, et propria terra depellere.

6. Addit praeterea: „quia ⁵) scio, inquit, quod, quos
benedixeris, benedicti erunt, et quos maledixeris, male-

dicti erunt.“ Ego non credo, quia sciret rex, quod qui-

 

Ι) Cod. Carnotensis: „spiritus sanctus ab eo violen-
ter abstrahitur. Magi sunt“ etc. R.

²) Luc. XI, 15. ³) Luc. XI, 19.
4) Num. XXII, 6. ⁵) Num. XXII, 6.

 

