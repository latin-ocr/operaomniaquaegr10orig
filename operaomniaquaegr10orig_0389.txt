m Nummos Homma XXVIII. ⁴ 367

merita eorum, qui haereditatem consecuturi sunt regni
coelorum, idcirco etiam iniis tribubus observanter dirimi
jubetur ista distinctio terminorum, ut sciamus has esse
meritorum differentias observandas in unoquoque. Verbi
gratia, qui ita negligenter vixerit, ut pro fide quidem sua
mereatur haberi inter filios Israel, pro negligentia vero
vitae, gestorumque desidia in tribu Ruben aut Gad, aut
dimidia tribu Manasse debeat reputari, et non intra Jor-
danem, sed extra eum sortem haereditatis accipere. Alius
vero, qui se emendatione vitae, et conversatione propo-
siti talem reddiderit, ut secundum quas solus Deus novit
rationes, aut in tribu Juda, aut etiam in ipsa tribu Ben-
iamin, in qua ipsa Jerusalem, et templum Dei, atque altare
consistit, debeat reputari: et alius in alia, atque alius in
alia. Et hoc modo haec, quae nunc in libro Numerorum
scripta referuntur, adumbratio quaedam sit futurae sortis
in coelis, eorum duntaxat, qui per Jesum Dominum ac
salvatorem nostrum haereditatem, ut diximus, capient
regni coelorum. lbi,credo, diligenter observabuntur etiam
ista, quae hic adumbrantur, privilegia sacerdotum, quibus
vicina quaeque urbibus loca, et ipsis moenibus juncta se-
gregari mandantur a filiis Israel. lbi, credo, et civitates
istae erunt, quarum hic figura describitur, quas refugii no-
minat civitates, ad quas confugiant non omnes homicidae,
sed qui ignoranter homicidium commiserunt. Sunt enim
fortassis aliqua peccata, quae si proposito ac voluntate
> committimus, homicidas nos faciunt: et sunt alia, quae si
ignoranter admittimus, decernitur nobis, credo, et prae-
paratur ex praecepto Dei aliquis⁸ locus, ubi ad certum
tempus habitare debeamus, si qui non voluntaria peccata
commisimus: si tamen mundi inveniamur et alieni ab iis
peccatis, quae voluntate commissa sunt. Et ob hoc se-
cernuntur quaedam civitates ad refugium. Videtur qui-
busdam, quod singulorum quoque siderum positio et coe-

tus civitas dici vel haberi possit in coelo: quod ego qui-

