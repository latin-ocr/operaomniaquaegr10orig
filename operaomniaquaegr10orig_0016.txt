x PROLEGOMENA. Α

ter haec argumenta, quae abunde sufficiunt, ut hae
homiliae Origeni nostro adjudicentur, certo adfirmare
possumus nullum hactenus repertum esse Codicem
manuscriptum, qui non eas illi tribuat. Huc adde,
quod Jonas Aurelianensis episcopus, qui saeculo nono
florebat, lib. Ι. de Institutione laicali capite XI. duplex
affert fragmentum ex homilia decima. Unum est ta-
men, quod movere quempiam possit, ne eas Origenis
esse putet, nempe quod habet Hieronymus epistola 3.‚
alias 126. ad Evangelium presbyterum: „in fronte, in-
quit, Geneseos primam homiliarum Origenis reperi
scriptam de Melchisedech, in qua multiplici sermone
disputans, ffluc devolutus est, ut eum angelum diceret,
iisdem argumentis, quibus scriptor tuus de Spiritu
sancto, ille de supernis virtutibus est loquutus.“ Nihil '
quidem ejusmodi reperitur in prima homiliarum, quae
supersunt, imo nec in ceteris. At vero variae olim
suerunt homiliarum in Genesin collectiones, uti liquet
ex Cassiodoro‚ qui de Instit. Divin. liter. cap. 1. sex-
decim tantum Origenis homilias enumerat. Unde non
absurde responderi potest, eam in Genesin homiliam,
quae in collectione Hieronymiana prima erat, ad nos
non pervenisse.

V. De tempore, quo hasce homilias pronuntiave-
rit Origenes, id unum constat, eas anno ducentesimo
quadragesimo quinto esse posteriores. Extemporaneae
enim sunt, et 'ex illarum numer0, quae ab actuariis
in literas relatae sunt. Atqui „Origenes jam sexage-
nario maj0r conciones, quas habebat ad populum,
a notariis excipi permisit, cum id antea fieri nunquam
concessisset‚“ inquit Eusebius Historiae Ecclesiasticae
lib. VI. cap. 36.

VI. Editio Merlini Hieronymo tribuebat earum
interpretationem latinam; hanc Rufino deberi erudite
probat clarissimus Huetius origenianorum lib. 111.

