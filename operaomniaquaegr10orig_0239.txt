m Nummos nomam XVII. 217

benedicti sunt: et qui maledicunt tibi, maledicti sunt.“
Certum est, quod benedicentes Christo benedicti sunt,
ιει in communionem ¹) paternae benedictionis assumti.
Qui autem maledicum, maledicti sunt. Si enim ad po-
pulum istum respicias, qui maledicit Christo, etiam lacri-
mabiliter invenitur esse maledictus. Quid enim aliud
evenire posset iis, qui¹ maledicunt sapientiae, qui male-
dicunt veritati, qui maledicunt vitae, nisi ut ab iis omni-
bus bonis extorres, et exules jaceant? Haec enim omnia
Christus est: et qui maledicit Christo, tanquam iis omni-
bus bonis maledicens, perpetua maledictione damnatus
est. Ego tamen puto, quod non ille solum maledicat
Christo, qui sermonem adversum eum maledicum profert:
sed et ille, qui sub nomine Christiani male agit, et tur—
piter conversatur, et inhonestis verbis vel actibus suis
facit nomen ejus blasphemari inter gentes: sicut c con-
trario non ille, qui sermonibus solis Dominum benedicit,
ipse benedicere putandus est, sed qui actibus, et vita, et
moribus suis facit ab omnibus nomen Domini benedici.
Et in istis magis complebitur, quod tertia prophetia Ba-
laam designat, quia benedicentes Christo benedicentur,
et maledicentes ei maledicti erunt. Propter quod omni-
mode caveamus, ne propter actus nostros Christi nomen
blasphemetur, sed magis id agamus, ut de benedictionibus
ejus participes esse mereamur. lpsi gloria, et benedictio

in saecula saeculorum! Amen!

¹) Edd. Merlini: communione.

