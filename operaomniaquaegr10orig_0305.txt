v m Nummos Honmm XXIII. 283

Tunc enim melius indesinenter poterit anima adsistere
Ἰ Deo, et offerre sacrificium laudis per pontificem magnum,
qui est sacerdos in aeternum seeundum ordinem Mel-
chisedech.

5. Tertia festivitas ponitur neomeniae dies, in qua
offertur et hostia. Neomenia autem dicitur nova luna.
Est ergo et ista festivitas, cum luna innovatur. Nova
autem dicitur, cum soli proxima fuerit effecta, et valde
Ἰ ei conjuncta, ita ut sub claritate ejus lateat. Sed mirum
fortasse videatur, imo superfluum lex divina mandare.
Quid enim religioni conducit, lunae novae, id est, cum
conjungitur soli, et adhaeret ei, observare festivitatem?
Haec si secundum literam considerentur, non tam reli-—
giosa, quam superstitiosa videbuntur; sed sciebat Aposto-
lus Paulus‚ quia non de iis loquitur lex, nec illum ritum,
qui a Judaeis observari videtur, Spiritus sanctus praecepit:
et ideo ad eos, qui fidem Dei susceperunt, dicebat:
„nemo ¹) ergo vos judicet in cibo, aut potu, aut parte
diei sesti, aut²) neomenia, aut sabbato: quae sunt umbra
futurorum.“ Si ergo umbra futurorum est sabbatum, de
quo pro viribus supra explicuimus, et neomenia umbra
futurorum est, certum est, quod et ceterae festivitates si-
militer umbrae sunt futurorum. Sed nunc videamus de
neomenia. Diximus, quod neomeniae festivitas appellatur,
cum luna innovari coeperit, et soli proxima fuerit, peni-
tusque conjuncta. Sol justitiae Christus est: huic si luna,
id est, ecclesia sua, quae lumine ipsius repletur, juncta
fuerit, et penitus ei adhaeserit, ita ut, secundum verbum
Apostoli, qui se jungit3) Domino, unus cum eo spiritus

fiat, tune festivitatem neomeniae agit: tunc enim nova

 

¹) coloss. 11, 16. 17.

²) Omnes Codd. Mss. „aut neomenia.“ Libri editi
(e. c. edd. M.): „aut neomeniae. “ R.

3) 1 cor. vl, 17.

