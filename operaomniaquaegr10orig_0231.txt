m Nummos HommA XVII. 209

nacula vero sunt habitacula quaedam eorum, qui semper
in via sunt, et semper ambulant, nec itineris sui termi—
num repererunt. Igitur Jacob habendus est in eorum
¹personis, qui in actibus et opere perfecti suut: Israel
vero illi intelligendi sunt, qui studium erga sapientiam
ac scientiam gerunt. Quia ergo operum gestorumque
exercitia certo fine clauduntur, — neque enim sine fine
est operum perfectio, —— ubi adimpleverit quis omnia,
quae facere debuit, et ad finem perfectionis operum ve-
nerit, perfectio ipsa operum, bona domus ejus esse di-
cetur. Eorum ver0, qui sapientiae et scientiae operam
dant, quoniam finis nullus est: -- quis enim terminus
Dei sapientiae erit? ubi quanto amplius quis accesserit,
tanto profundiora inveniet, et quanto magis scrutatus
fuerit, tanto ea -inefsabiliora et incomprehensibiliora de-
prehendet; incomprehensibilis enim et inaestimabilis est
Dei sapientia -ε idcirco eorum, qui iter sapientiae Dei
incedunt, non domos laudat, non enim pervenerunt ad
finem, sed tabernacula miratur, in quibus semper am-
bulant, et semper proficiunt, et quanto magis proficiunt,
tanto iis proficiendi via augetur, et in¹) immensum ten-
ditur: et ideo istos ipsos profectus eorum per spiritum
contuens, tabernacula ea nominat Israel. Et vere si quis
scientiae capit2) aliquos profectus, et experimenti ali-
quid in talibus sumsit, scit profecto, quod ubi ad ali-
quam ventum suerit theoriam, et agnitionem mysteriorum
spiritualium, ihi anima quasi in quodam tabernaculo de-
moratur. Cum vero ex his‚³) quae reperit, alia rursus
rimatur, et ad alios proficit intellectus, inde quasi elevato
tabernaculo tendit ad superiora, et ibi collocat animi
sedem, sensuum stabilitate confixam: et inde iterum ex

 

¹) Deest ,‚in“ in ed. Ruaei.

2) Εᾶὀ. M. perperam: coepit.

³) Edd. Merlini: iis. s
Omezms OPERA. Τοινι. Χ. 14

