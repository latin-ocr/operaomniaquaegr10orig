m Nummos Horum XXVII. 355

haee veniunt in Raphidin, Interpretatur autem Raphidin
laus judicii. Justissime laus sequitur post labores. Cujus
tamen rei laus? Judicii‚ inquit. Fit ergo laude digna
anima, quae recte judicat, recte discernit, id est, quae spi-
ritualiter dijudicat omnia, etipsa a nemine dijudicatur.
Post haec pervenitur in desertum Sina. Sina ipse quidem
locus est deserti, quem supra Sin memoravit: sed hic ma-
gis locus montis, qui in ipso deserto est, appellatur: qui
etiam ipse vocabulo deserti Sin nominatur. Postquam
ergo laudabilis judicii facta est anima, et rectum coepit
habere judicium, tunc ei datur lex a Deo, cum capax
esse coeperit secretorum divinorum et coelestium visionum.
Inde venitur ad monumenta concupiscentiae. Quid est
monumenta concupiscentiae? Sine dubio ubi sepultae
sunt et obrutae concupiscentiae, ubi exstincta est omnis
cupiditas, nec u⁶ltra concupiscit caro adversus spiritum,
mortificata scilicet morte Christi. Post haec venitur in
Aseroth‚ quod interpretatur atria perfecta, vel beatitudo.
Intuere diligentius omnis viator, quis sit ordo profectuum:
posteaquam sepelieris, et morti tradideris concupiscentias
carnis, venies ad amplitudines atriorum, venies ad beati-
tudinem. Beata namque est anima, quae nullis jam vi-
tiis carnis urgetur. Inde venitur in Ratlima Ι) sive Pha-
ram. Rathma visio consummata interpretatur, Pharum
vero visibile os. Quid? nisi ita crescat anima, ut, cum
·desierit molestiis carnis urgeri, visiones habeat consum-
matas, perfectamque rerum capiat intelligentiam, causas
scilicet incarnationis Verbi Dei, dispensationumque ejus
rationes plenius altiusque cognoscens? Hinc jam venitur
in Remonphares‚ quod in nostra lingua excelsa intercisio

dicitur, hoc est, ubi magnarum et coelestium rerum a

¹) In libris antea editis pro „Rathma“ legitur „Ra-
thanim;“ sed in Cod. Turonensi legitur: „Raffimaf‘ R.

23*

C

