282 Omossms

sicut et Dominus dicebat: „qui ¹) in me manet, et ego
in illo.“ Quod autem diximus vera sabbata, si altiu's
repetamus, quae sint vera sabbata, ultra hunc mundum
est veri sabbati observatio. Quod enim scriptum est in
Genesi, quia „requievit 2) Deus in die sabbati ab operi-
bus *suis,“ non videmus vel tunc factum esse in die se-
ptima, vel etiam nunc fieri. Semper enim videmus Deum
operari, et nullum sabbatum est, in quo Deus non ope-
retur, in quo non producat solem suum super bonos et
malos, et pluat super justos et injustos, in quo non pro-
ducat in montibus foenum, et herbam servituti hominum,
in quo non percutiat et sanet, deducat in infernum et
reducat, in quo non occidat et vivere faciat. Unde et
Dominus in Evangeliis, cum ,Iudaei praescriberent sibi
de operatione et curatione sabbati, respondit iis: „Pam-³)
meus usque modo operatur, et ego operm-:⁸⁴ ostendens
per haec in nullo saeculi hujus sabbato requiescere Deum
a dispensationibus mundi, et a provisionibus generis hu·-
mani. Nam creaturam quidem fecit ex initio, et sub-
stantias protulit, quantas sciebat utpote rerum conditor
ad perfectionem mundi posse sufficere, sed usque ad
consummationem saeculi ab earum provisione et dispen-
satione non cessat. Erit ergo verum sabbatum, in quo
requiscet Deus ab omnibus operibus suis, saeculum futu-
rum, tunc cum aufugiet dolor, et tristitia, et gemitus, et
erit omnia et in omnibus Deus. In quo sabbato con-
cedat etiam nobis Deus diem festum agere secum, et
cum sanctis angelis suis festa celebrare, offerentes sacrifi-
cium laudis, ct reddentes altissimo vota nostra, quae hic
distinxerunt labia nostra. Tunc fortassis et sacrificium

indesinens, de quo supra exposuimus, melius offeretur.

²) Ev. Joann. XV, 5.
²) Genes. ll, 2.
³) Ev. Joann. V, 17.

 

h

