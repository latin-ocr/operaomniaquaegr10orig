291

HOMILIA XXIV.

De sacrificiis, quae per unamquamque festivitatem jubentur

offerri, et de votis, quae voventur Deo.

1. Omnes, qui imbuendi sunt eminentioribus disci-
plinis, tamdiu molestum ducunt rudimentorum laborem,
donec, quis sit et disciplinae illius, ad quam introducuntur,
finis et fructus, ignorant. Cum vero imbutos per ordi-
nem perfectio consecuta fuerit disciplinae, tunc delectabit
rudimentorum pertulisse molestias. Sunt ergo et in san—
ctis, ac divinis rebus prima quaedam rudimenta, quibus
inducuntur ii, qui ad perfectionem beatitudinis tendunt.
Quod evidenter famulus Dei in cantico Exodi designat,
dicens: „induc ¹) et planta eos in monte haereditatis tuae,
in praeparata habitatione tua, quam praeparasti, Domine.“
Paulus quoque Apostolus sciens, esse quaedam prima
imbuendi initia, tune deinde per tempus etiam ad per-
fectionem veniri, scribens quibusdam dicebat: „etenim ²)
cum deberetis jam magistri esse propter tempus, rursum
indigetis, ut doceamini, quae sint elementa exordii ser-
monum Dei: et sacti estis, quibus lacte opus sit, non
cibo forti. Omnis enim, qui lacte alitur, expers est ser-
monis justitiae: parvulus enim est. Perfectorum vero ci-
bus solidus est, qui pro possibilitate sumendi exercitatos
habent sensus ad discretionem boni vel mali.“ Et iterum
in aliis, literam legis, omnemque hujusmodi scripturam,
elementa mundi esse commemorat.³) Et nunc ergo ea,

quae pertinuerunt ad illos, qui primis imbuebantur ele·

¹) Exod. xv, 17.
2) Hebr. v, 12 13. 14.
³) Cfr. Coloss. II, 8. 20. coll. Galat. lv, 3. 9.

19*

