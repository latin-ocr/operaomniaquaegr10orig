286 Omczms

quotidie castior efficitur -ε ita et qui semel intra se
licet parvum malitiae reposuerit fermentum, quotidIe se-
met ipso nequior efficitur ac deterior. Et ideo si vis ,
agere azymorum festivitatem cum Deo, ne parvum qui-
dem malitiae fermentum intra te residere patiaris.

8. Post hanc sequitur sexta festivitas, quae (licitur
novorum, id est, cum primitiae de novis fructibus offe-
runtur. Ubi enirn seminatus suerit ager, et diligenter
excultus, atque ad maturitatem pervenerit seges, tunc in¹)
fructuum perfectione festivitas Domini geritur. si ergo
et tu vis novorum diem festum agere cum Domine, vide
quomodo semines, aut ubi semines, ut possis tales metere
fructus, ex quibus laetari facias Deum, et agere diem fe-
stum. Quod aliter implere non poteris, nisi audias Apo-
stolum dicentem: „qui²) seminat in spiritu, de spiritu
metet vitam aternam.“ Si sic semines, et sic metas, vere
diem festum ages novorum. Propterea denique et pro-
pheta admonet, dicens: „innovate-³) vobis novalia, et
nolite seminare super spinas.“ Qui ergo cor suum, et
interiorem hominem renovat de die in diem, iste sibi in-
novat novalia, et non seminat super spinas, sed super
terram bonam, quae reddat ei fructum tricesimum, aut
sexagesimum, aut centesimum. Iste ergo est, qui in spi-
ritu seminat, et colligit fructum spiritus. Fructus 'autem
spiritus, primum ¹²) omnium est gaudium. Et merito diem
festum novorum fructuum agit, qui gaudium metit: prae—-
cipue si simul metat et pacem , et patientiam, et bonita-
tem, et mansuetudinem, aliosque horum similes fructus
si colligat, dignissime novorum fructuum'festivitatem Do-

mino aget.

¹) Deest „in“ in edd. Mei-lini.
²) Galat. VI, 8. ³) Jerem. IV, 3.
⁴) Edd. Merliniz* ,.primus.“ Csr. Galat.' V, 22.—23.

 

