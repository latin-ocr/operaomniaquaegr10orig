208 Omenms

quia potuit videre, quae vidit. Haec quidem de iis, quae
in praefatione sua Balaam in semet ipsum visus est pro-
phetare.

4. Nunc jam videamus, quae sunt, quae in conse-
quentibus dicit: „quam ¹) bonae, inquit, domus tuae Ja-

cob, tabernacula tua Israel! Ut nemora umbrantia, ut

paradisi super* flumina, et sicut tabernacula, quae fixit ,

dominus, sicut cedri juxta aq‘uasst‘ Bonas quas dicit do· ,

mus Jacob, non puto, quod domicilia eorum collaudet

terrena; neque enim tale aliquid fuisse apud eos praeter ,

gentes ceteras memoratur. Sed videamus, ne sorte, quo·
niam populus per tribus erat divisus, et unaquaeque
trihus per plebes, et iterum plebes per cognationes, et
cognationes per domos familiarum, et rursum domus
familiarum per numerum nominum, et per capita nu-
merabantur: hoc est omnis, qui erat a viginti annis et
supra, mascnluS, qui procedere poterit ²) ad bellum:
has domus Balaam in spiritu contuens magnificet, et ex-
tollat. Sed non in his solius literae contuenda sententia
est, quoniam quidem, quae loquitur Balaam, adsumta
parabola sua loquitur. In parabolis ergo et nos, quod
dicitur, audiamus. Si enim consideres³) divisiones illa-s,
et ordines populorum, qui in resurrectione habebuntur
in populo veri Israel, quando unusquisque resurget In
suo ordine: si potes intueri tribus illas et plebes, et
cognationes, in quibus non tam carnis et sanguinis est
cognatio, quam mentis ct animi: tunc intelliges, quam
bonae sunt domus Jacob, et quam bona tabernacula Is·
rael. Quod si et differentias domorum, et tabernaculo-
rum requiras, et Jacob atque Israel diversitatem, etiam
de hoc talis quaedam habenda distinctio est. Domus res
est fundata, ae stabilis, et certis terminis septa. Taber-

1“) Num. XXIV, 5. 6. ²) Edd. Merlini: poterat.
³) Cfr. l Cor. XV.

