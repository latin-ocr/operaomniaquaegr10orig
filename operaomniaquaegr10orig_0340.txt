318 Omessms

2. Considera nunc praesentis saeculi statum, et vide
omnia bellis repleta, omnemque humanam vitam invisibi- ἱ
libus proeliis, et impugnationibus daemonum perurgeri:
in populo vero Dei esse quosdam ita robustos fide, ar-
matosque virtutibus, ut adversum hujusmodi hostes quo-
tidie bella conficiant, et semper in procinctu positi non
solum semet ipsos, sed ceteros, qui vel per sexum, vel
per aetatem, vel per servitutis conditionem pugnare non
possunt, ab hostium tueantur insidiis, verbo doctrinae eos
exemploque vitae et commonitionum sedulitate munien-
tes: si tamen non desit iis fides. Sive enim bellatores,
sive imbelles, impossibile est salvari sine fide. Inter ipsos
tamen bellatores, eos duntaxat, qui militant Deo, consi-
dera alios ita esse paratos et expeditos, ut nullis se im-
plicent¹) omnino negotiis saecularibus, ut placere possint
ei, cui se probaverunt, sed in lege Dei meditari die ac
nocte. Isti ergo, qui hujusmodi sunt, summa bellatorum
appellantur. Denique non est dictum de ,communi nu-
mero bellatorum, quia nemo in iis dissensit, sed de iis
dietum est, qui summa bellatorum nominati sunt. In
istis enim qui tales sunt, nulla dissensio, nulla discordia.
Ipsi enim sunt isti, de quibus dictum est: „erat²) autem
credentium cor et anima una, nec quisquam eorum ali-
quid proprium dicebat, sed erant illis omnia communia.“
Isti sunt ergo summa bellatorum, in quibus nemo dissen-
sit. Isti sunt, qui auri plurimum pugnando ceperunt, et
omne aurum atque omne‘ ornamentum, sive capitis, sive
brachiorum, sive etiam digitorum, id est, quidquid in in-
tellectibus, quicquid in operibns habent, Deo offerunt.
Sciunt enim, quia munera ejus data ejus sunt, et ideo
non dissentit in iis nec unus. Nec enim possent munera

1) cfr. 11 Tim. 11, 4.
2) Act. 1v, 32.

